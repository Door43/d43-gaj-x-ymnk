====== Baibori kinkena bayani Yenesisi Mimi 1-2 ka'i tikemi. ======



{{https://api.unfoldingword.org/obs/jpg/1/en/360px/obs-en-01-01.jpg}}

1. Umaden andanda ampa monimi. Koti umaden andanda mana magaga'i mana yamam mana nurami uwaremi. I'nayen Koti maga uwaren temi, ayufumi kemi mana andandawa' iyewa'i wemoni. Kotini Spiritimi non amukai ori yeri emoni.



{{https://api.unfoldingword.org/obs/jpg/1/en/360px/obs-en-01-02.jpg}}

2. Koti temi, "E'ana kakani wano!" tenimi, Afo kakani yemini. Koti onanimi awokufi' onimi awidemi temi " Bayakomi." Beni ayufumi kenimi daindemi awidemi temi "Ayufune." Koti mana nurami uwaremi.



{{https://api.unfoldingword.org/obs/jpg/1/en/360px/obs-en-01-03.jpg}}

3. Kantan nuran uwaranimi, Koti bayatemi inarun agumi uwaremi. Inarun agun nama' non nama' daiman demi.



{{https://api.unfoldingword.org/obs/jpg/1/en/360px/obs-en-01-04.jpg}}

4. Tarifara nurami. Koti bayatewami peyukanin magawa nonase daimemi. Mini peyugam maga awidemi "Magawe" temi. Beni nomi awidemi iyena Nonen temi. Koti onanimi awokufi' memoni.



{{https://api.unfoldingword.org/obs/jpg/1/en/360px/obs-en-01-05.jpg}}

5. Aka' Koti temi, "E'ana mana maga umaden umuna yayu' ampamino." Tenimemi ampamemi. Koti onanimi awokufi' memi.



{{https://api.unfoldingword.org/obs/jpg/1/en/360px/obs-en-01-06.jpg}}

6. Fofara nurami uwarenimi, Koti bayani temi akenina, ikonawa, bayou'i ampamemi. Kakara'i mana maga kakenina, ayufun kenina, orandewa o'i yeninu' yoakano wani demi. Koti onami awokufi' memi.



{{https://api.unfoldingword.org/obs/jpg/1/en/360px/obs-en-01-07.jpg}}

7. Faipi nurami, Koti bayatewami nompimi benina nunu'i ampamemi. Koti onami awokufi' onimi, yemi awaba memi.



{{https://api.unfoldingword.org/obs/jpg/1/en/360px/obs-en-01-08.jpg}}

8. Sikisi nurami uwarenimi, Koti temi, "E'ana umaden umuna tafurawa mana magaga wano!" Koti tenini memi ampamemi. Mana eninu'i wanta windanu'i, mana eninu'i magaga'i amupaten bemin nu'i, enami afasanu'i. Koti onanimi awokufi' memi.



{{https://api.unfoldingword.org/obs/jpg/1/en/360px/obs-en-01-09.jpg}}

9. Afo Koti temi, "E'ana wanta mayau teyen toneka uwanda nana'i mayauni bekuna wari' ino. Yeni umaden mana magaga'i wenin tafurauka dafisino."



{{https://api.unfoldingword.org/obs/jpg/1/en/360px/obs-en-01-10.jpg}}

10. Koti kamore konkomi mandemi, banta uwan demi, aumi amemi. Mini bainta awi'i Andamui. Koti Andamu bananin kimi anayon demi, mini kaka'i dafisi nowani temi.



{{https://api.unfoldingword.org/obs/jpg/1/en/360px/obs-en-01-11.jpg}}

11. Anayo a'bana'i, Koti kantan awoku yani yaumi mare yona indini mandeni manda nama' awoku nama' mare yomi demi. Koti Andamu tamemi umaden yayu kinkena wa'i nanompo, iye waka'i mana yasanda kinkena nano, Eni namande pukin nonamino.



{{https://api.unfoldingword.org/obs/jpg/1/en/360px/obs-en-01-12.jpg}}

12. Afo Koti temi, "Banta beyaoka bemi iyewa'i antekemi. " Mini mukami iyewa'i tafura bemi ofa intenone.



{{https://api.unfoldingword.org/obs/jpg/1/en/360px/obs-en-01-13.jpg}}

13. Koti Andmun dami oni waremi. Afo Koti akayan ayampa mandemi anasin uwandemi awikem mare amemi.



{{https://api.unfoldingword.org/obs/jpg/1/en/360px/obs-en-01-14.jpg}}

14. Andamu bemi onaremi, temi, " Kipantapa'i! Mayan tesem beko! E'ana awideka 'Anasiwe teno,' banta foni uwanteno."
Umaden yamu onami banta benano afon yereremi anasi nama' manai' emi.



{{https://api.unfoldingword.org/obs/jpg/1/en/360px/obs-en-01-15.jpg}}

15. Koti wanta nama' anasi nama' beyani onemi uwaremi. Beni yemi awaba'i yimiremi temi, " Amuna yinawasina mana magaga'i uwikano!" Koti umaden andanda uwaranimi awokufi' onimi, anon ayanani temi. Umademi sikisi nurami uwaremi.



{{https://api.unfoldingword.org/obs/jpg/1/en/360px/obs-en-01-16.jpg}}

16. Seveni nuran yenimi, Koti yokani kipe moni. Koti mini nurami aumi demi. Beni seveni nurami awaba' demi awoku onari' emi, newarafi mini nurami aumi demi. Mana asapaten umaden andanda mana maga maga'i demi.



// Kukarani //